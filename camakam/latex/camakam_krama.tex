%!TEX encoding = UTF-8 Unicode
%!TEX TS-program = xelatex

%\documentclass[11pt, a4paper]{article}
\documentclass[parskip, DIV=14]{scrartcl}
\usepackage{fontspec}
\usepackage{xltxtra} % a few fixes and extras
\usepackage{fancyhdr} % header

\usepackage{xcolor} % writing in color

\renewcommand{\baselinestretch}{1.2}% interligne + 20%

%\setmainfont[Ligatures=TeX]{Linux Libertine}
%\setmainfont[Ligatures=TeX]{Sanskrit 2003}
\setmainfont[Ligatures=TeX]{Chandas}

% footnote in end of document
\interfootnotelinepenalty=10000

\renewcommand{\thefootnote}{\fnsymbol{footnote}} %A sequence of nine symbols, try it and see!


% add a small title: name of the file + initials
\pagestyle{fancy}
\lhead{\color{lightgray} camakam}
\rhead{\color{lightgray} LSN}

\setkomafont{pagenumber}{\normalfont\bfseries}
\pagenumbering{roman}
\begin{document}

%\pagenumbering{gobble} % remove page numebr
% see command for footmark without numbering
\LARGE\let\thefootnote\relax\footnote{\color{lightgray} Document written using \XeLaTeX{} and chandas font,  version 30/04/2018, LSN.}

\vspace{-1.5cm}

\begin{center}

\textbf{\Huge॥\,~camakam\,~॥}
\end{center}
\Large

{\centering	
%\raggedright


\vspace{1cm}

om~। 
ga॒ṇānā̎ṁ tvā~।
tvā॒ ga॒ṇapa̍tim~।
ga॒ṇapa̍tigṁhavāmahe~।
ga॒ṇapa̍ti॒miti̍ ga॒ṇa + pa॒ti॒m~।
ha॒vā॒ma॒he॒ ka॒vim~।
ka॒viṁ ka̍vī॒nām~।
ka॒vī॒nāmu̍pa॒maśra̍vastamam~। 
u॒pa॒maśra̍vastama॒mityu̍pa॒maśra̍vaḥ + ta॒ma॒m~। 
jye॒ṣṭha॒rāja॒ṁ brahma̍ṇām~।
jye॒ṣṭha॒rāja॒miti̍ jyeṣṭha + rājam̎~।
brahma̍ṇāṁ brahmaṇaḥ~।
brahma̍ṇa॒spate̎~।
pa॒ta॒ ā~।
āna̍ḥ~।
na॒śśṛ॒ṇvan~।
śṛ॒ṇvannū॒tibhi̍ḥ~।
ū॒tibhi̍ssīda~।
ū॒tibhi॒rityū॒ti + bhi॒ḥ~। 
sī॒da॒ sāda̍nam~। 
sāda̍na॒miti॒ + sāda̍nam~॥ 

\vspace{5cm}

oṁ namo bhagavate̍ rudrā॒ya

\newpage
%%%%%%%%%%%%%%%%%%
॥\,~prathamo'nuvākaḥ\,~॥\\
%%%%%%%%%%%%%%%%%%

\vspace{1cm}

om agnā̍viṣṇū sa॒joṣa̍se॒māva̍rdhantu vā॒ṁ gira̍ḥ~। dyu॒mnairvāje̍bhi॒rāga̍tam~। vāja̍śca me prasa॒vaśca̍ me॒ praya̍tiśca me॒ prasi̍tiśca me dhī॒tiśca̍ me॒ kratu̍śca me॒ svara̍śca me॒ śloka̍śca me śrā॒vaśca̍ me॒ śruti̍śca me॒ jyoti̍śca me॒ suva̍śca me prā॒ṇaśca̍ me’pā॒naḥ~। ca॒ me vyā॒naśca॒ me’su̍śca me ci॒ttaṁ ca̍ ma॒ ādhī̍taṁ ca me॒ vākca̍ me॒ mana̍śca me॒ cakṣu̍śca me॒ śrotra̍ṁ ca me॒ dakṣa̍śca me॒ bala̍ṁ ca ma॒ oja̍śca me॒ saha̍śca ma॒ āyu̍śca me ja॒rā ca̍ ma ā॒tmā ca̍ me ta॒nūśca̍ me॒ śarma̍ ca me॒ varma̍ ca॒ me’ṅgā̍ni ca me॒’sthāni̍ ca me॒ parūgṁ̍ṣi ca me॒ śarī̍rāṇi ca me~॥~1~॥

jyaiṣṭhya̍ṁ ca ma॒ ādhi̍patyaṁ ca me ma॒nyuśca̍ me॒ bhāma̍śca॒ me’ma̍śca॒ me’mbha̍śca me je॒mā ca̍ me mahi॒mā ca̍ me vari॒mā ca̍ me prathi॒mā ca̍ me va॒rṣmā ca̍ me drāghu॒yā ca̍ me vṛ॒ddhaṁ ca̍ me॒ vṛddhi̍śca me sa॒tyaṁ ca̍ me śra॒ddhā ca̍ me॒ jaga̍cca~। me॒ dhana̍ṁ ca me॒ vaśa̍śca me॒ tviṣi̍śca me krī॒ḍā ca̍ me॒ moda̍śca me jā॒taṁ ca̍ me jani॒ṣyamā̍ṇaṁ ca me sū॒॒ktaṁ ca̍ me sukṛ॒taṁ ca̍ me vi॒ttaṁ ca̍ me॒ vedya̍ṁ ca me bhū॒॒taṁ ca̍ me bhavi॒ṣyacca̍ me su॒gaṁ ca̍ me su॒patha̍ṁ ca ma ṛ॒ddhaṁ ca̍ ma॒ ṛddhi̍śca me kḷ॒ptaṁ ca̍ me॒ kḷpti̍śca me ma॒tiśca̍ me suma॒tiśca̍ me~॥~2~॥

śaṁ ca̍ me॒ maya̍śca me pri॒yaṁ ca̍ me’nukā॒maśca̍ me॒ kāma̍śca me saumana॒saśca̍ me bha॒draṁ ca̍ me॒ śreya̍śca me॒ vasya̍śca me॒ yaśa̍śca me॒ bhaga̍śca me॒ dravi̍ṇaṁ ca me ya॒ntā ca̍ me dha॒rtā ca̍ me॒ kṣema̍śca me॒ dhṛti̍śca me॒ viśva̍ṁ ca~। me॒ maha̍śca me sa॒ṁvicca̍ me॒ jñātra̍ṁ ca me॒ sūśca̍ me pra॒sūśca̍ me॒ sīra̍ṁ ca me la॒yaśca̍ ma ṛ॒taṁ ca̍ me॒’mṛ̍taṁ ca me’ya॒kṣmaṁ ca॒ me’nā̍mayacca me jī॒vātu̍śca me dīrghāyu॒tvaṁ ca̍ me’nami॒traṁ ca॒ me’bha̍yaṁ ca me su॒gaṁ ca̍ me॒ śaya̍naṁ ca me sū॒॒ṣā ca̍ me su॒dina̍ṁ ca me~॥~3~॥

ūrkca̍ me sū॒॒nṛtā̍ ca me॒ paya̍śca me॒ rasa̍śca me ghṛ॒taṁ ca̍ me॒ madhu̍ ca me॒ sagdhi̍śca me॒ sapī̍tiśca me kṛ॒ṣiśca̍ me॒ vṛṣṭi̍śca me॒ jaitra̍ṁ ca ma॒ audbhi̍dyaṁ ca me ra॒yiśca̍ me॒ rāya̍śca me pu॒ṣṭaṁ ca̍ me॒ puṣṭi̍śca me vi॒bhu ca̍~। me॒ pra॒bhu ca̍ me ba॒hu ca̍ me॒ bhūya̍śca me pū॒॒rṇaṁ ca̍ me pū॒॒rṇata̍raṁ ca॒ me’kṣi̍tiśca me॒ kūya̍vāśca॒ me’nna̍ṁ ca॒ me’kṣu̍cca me vrī॒haya̍śca me॒ yavā̎śca me॒ māṣā̎śca me॒ tilā̎śca me mu॒dgāśca̍ me kha॒lvā̎śca me go॒dhūmā̎śca me ma॒surā̎śca me pri॒yaṁga̍vaśca॒ me’ṇa̍vaśca me śyā॒mākā̎śca me nī॒vārā̎śca me~॥~4~॥

aśmā̍ ca me॒ mṛtti̍kā ca me gi॒raya̍śca me॒ parva̍taśca me॒ sika̍tāśca me॒ vana॒spata̍yaśca me॒ hira̍ṇyaṁ ca॒ me’ya̍śca me॒ sīsa̍ṁ ca me॒ trapu̍śca me śyā॒maṁ ca̍ me lo॒haṁ ca̍ me॒’gniśca̍ ma॒ āpa̍śca me vī॒rudha̍śca ma॒ oṣa̍dhayaśca me kṛṣṭapa॒cyaṁ ca̍~। me॒’kṛ॒ṣṭa॒pa॒cyaṁ ca̍ me grā॒myāśca̍ me pa॒śava̍ āra॒ṇyāśca̍ ya॒jñena̍ kalpantāṁ vi॒ttaṁ ca̍ me॒ vitti̍śca me bhū॒॒taṁ ca̍ me॒ bhūti̍śca me॒ vasu̍ ca me vasa॒tiśca̍ me॒ karma̍ ca me॒ śakti̍śca॒ me’rtha̍śca ma॒ ema̍śca ma॒ iti̍śca me॒ gati̍śca me~॥~5~॥

a॒gniśca̍ ma॒ indra̍śca me॒ soma̍śca ma॒ indra̍śca me savi॒tā ca̍ ma॒ indra̍śca me॒ sara̍svatī ca ma॒ indra̍śca me pū॒॒ṣā ca̍ ma॒ indra̍śca me॒ bṛha॒spati̍śca ma॒ indra̍śca me mi॒traśca̍ ma॒ indra̍śca me॒ varu̍ṇaśca ma॒ indra̍śca me॒ tvaṣṭā̍ ca~। ma॒ indra̍śca me dhā॒tā ca̍ ma॒ indra̍śca me॒ viṣṇu̍śca ma॒ indra̍śca me॒’śvinau6 ca ma॒ indra̍śca me ma॒ruta̍śca ma॒ indra̍śca me॒ viśve̍ ca me de॒vā indra̍śca me pṛthi॒vī ca̍ ma॒ indra̍śca me॒’ntari̍kṣaṁ ca ma॒ indra̍śca me॒ dyauśca̍ ma॒ indra̍śca me॒ diśa̍śca ma॒ indra̍śca me mū॒॒rdhā ca̍ ma॒ indra̍śca me pra॒jāpa̍tiśca ma॒ indra̍śca me~॥~6~॥

a॒gṁ॒śuśca̍ me ra॒śmiśca॒ me’dā̎bhyaśca॒ me’dhi̍patiśca ma upā॒gṁ॒śuśca̍ me’ntaryā॒maśca̍ ma aindravāya॒vaśca̍ me maitrāvaru॒ṇaśca̍ ma āśvi॒naśca̍ me pratipra॒sthāna̍śca me śu॒kraśca̍ me ma॒nthī ca̍ ma āgraya॒ṇaśca̍ me vaiśvade॒vaśca̍ me dhru॒vaśca̍ me vaiśvāna॒raśca̍ ma ṛtugra॒hāśca̍~। me॒’ti॒grā॒hyā̎śca ma aindrā॒gnaśca̍ me vaiśvade॒vaśca̍ me marutva॒tīyā̎śca me māhe॒ndraśca̍ ma॒ ādi॒tyaśca̍ me sāvi॒traśca̍ me sārasva॒taśca̍ me pau॒ṣṇaśca̍ me pātnīva॒taśca̍ me hāriyoja॒naśca̍ me~॥~7~॥

i॒dhmaśca̍ me ba॒rhiśca̍ me॒ vedi̍śca me॒ dhiṣṇi̍yāśca me॒ sruca̍śca me cama॒sāśca̍ me॒ grāvā̍ṇaśca me॒ svara̍vaśca ma upara॒vāśca̍ me’dhi॒ṣava̍ṇe ca me droṇakala॒śaśca̍ me vāya॒vyā̍ni ca me pūta॒bhṛcca̍ ma ādhava॒nīya̍śca ma॒ āgnī8dhraṁ ca me havi॒rdhāna̍ṁ ca me gṛ॒hāśca̍ me॒ sada̍śca me puro॒ḍāśā̎śca me paca॒tāśca̍ me’vabhṛ॒thaśca̍ me svagākā॒raśca̍ me~॥~8~॥

a॒gniśca̍ me gha॒rmaśca̍ me॒’rkaśca̍ me sūrya̍śca me prā॒ṇaśca̍ me’śvame॒dhaśca̍ me pṛthi॒vī ca॒ me’di̍tiśca me॒ diti̍śca me॒ dyauśca̍ me॒ śakva̍rīra॒ṅgula̍yo॒ diśa̍śca me ya॒jñena̍ kalpantā॒mṛkca̍ me॒ sāma̍ ca me॒ stoma̍śca me॒ yaju̍śca me dī॒kṣā ca̍ me॒ tapa̍śca ma ṛ॒tuśca̍ me vra॒taṁ ca̍ me’horā॒trayo̎rvṛ॒ṣṭyā bṛ̍hadrathanta॒re ca̍ me ya॒jñena̍ kalpetām~॥~9~॥

garbhā̎śca me va॒tsāśca̍ me॒ tryavi̍śca me trya॒vīca̍ me ditya॒vāṭ ca̍ me dityau॒hī ca̍ me॒ pañcā̍viśca me pañcā॒vī ca̍ me triva॒tsaśca̍ me triva॒tsā ca̍ me turya॒vāṭ ca̍ me turyau॒hī ca̍ me paṣṭha॒vāṭ ca̍ me paṣṭhau॒hī ca̍ ma u॒kṣā ca̍ me va॒śā ca̍ ma ṛṣa॒bhaśca̍~। me॒ ve॒hacca̍ me’na॒ḍvāñca̍ me dhe॒nuśca̍ ma॒ āyu̍rya॒jñena̍ kalpatāṁ prā॒ṇo ya॒jñena̍ kalpatāmapā॒no ya॒jñena̍ kalpatāṁ vyā॒no ya॒jñena̍ kalpatā॒ṁ cakṣu̍rya॒jñena̍ kalpatā॒ggśrotra̍ṁ ya॒jñena̍ kalpatā॒ṁ mano̍ ya॒jñena̍ kalpatā॒ṁ vāgya॒jñena̍ kalpatāmā॒tmā ya॒jñena 4kalpatāṁ ya॒jño ya॒jñena̍ kalpatām~॥~10~॥

ekā̍ ca me ti॒sraśca̍ me॒ pañca̍ ca me sa॒pta ca̍ me॒ nava̍ ca ma॒ ekā̍daśa ca me॒ trayo̍daśa ca me॒ pañca̍daśa ca me sa॒ptada̍śa ca me॒ nava̍daśa ca ma॒ eka̍vigṁśatiśca me॒ trayo̍vigṁśatiśca me॒ pañca̍vigṁśatiśca me sa॒ptavigṁ̍śatiśca me॒ nava̍vigṁśatiśca ma॒ eka̍trigṁśacca me॒ traya̍strigṁśacca~। me॒ cata̍sraśca me॒’ṣṭau ca̍ me॒ dvāda̍śa ca me॒ ṣoḍa̍śa ca me vigṁśa॒tiśca̍ me॒ catu̍rvigṁśatiśca me॒’ṣṭāvigṁ̍śatiśca me॒ dvātrigṁ̍śacca me॒ ṣaṭṭrigṁ̍śacca me catvāri॒gṁ॒śacca̍ me॒ catu̍ścatvārigṁśacca me॒’ṣṭāca̍tvārigṁśacca me॒ vāja̍śca prasa॒vaścā̍pi॒jaśca॒ kratu̍śca॒ suva̍śca mū॒॒rdhā ca॒ vyaśni̍yaścāntyāya॒naścāntya̍śca bhauva॒naśca॒ bhuva̍na॒ścādhi̍patiśca~॥~11~।
\end{document}